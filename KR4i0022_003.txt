# -*- mode: mandoku-view; -*-
#+TITLE: 庚溪詩話
#+DATE: 2015-08-25 00:44:52.458991
#+PROPERTY: ID KR4i0022
#+PROPERTY: BASEEDITION WYG    
#+PROPERTY: JUAN 後序
<pb:KR4i0022_WYG_003-1a>¶
題庚溪詩話後序¶
詩話為南渡陳巖肖子象作子象吾郡金華人父徳固¶
當靖康時為汴京守備官嘗獻制敵䇿朝廷弗能用俄¶
都城陷率衆赴敵死之子象以任子中詞科仕至兵部¶
侍郎見呉正傳敬鄉録近詩話彚刻百川學海中不題¶
作者姓氏余參訂本書前後得之喜甚綴詩藪尚未知¶
其郡人也昨閲呉公所録始悉其家世履歴因亟識之¶
詩話最盛於宋當未南渡日不啻數十家而知詩者曽¶
<pb:KR4i0022_WYG_003-1b>¶
弗一二至南渡末而劉㑹孟嚴羽卿出遂以譚藝雄古¶
今此書成於紹興適南渡之始其綴述見聞網羅散軼¶
良有足多不僅僅談藝而已又吾鄉先逹忠義世家固¶
不得而泯也輙并及之安定胡應麟題¶
